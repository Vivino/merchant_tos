# Vivino - DK

## VIVINO HANDELSBETINGELSER

Senest opdateret: 29. januar 2020

## 1. PRISER PÅ VIVINO.COM

Alle priser på hjemmesiden er oplyst inklusive moms i danske kroner. Der tages forbehold for eventuelle indtastnings- og opdateringsfejl samt udsolgte varer. Hvis en bestilt vare er udgået af sortimentet, forbeholder vi os retten til at annullere ordren.

## 2. BETALING

Du kan betale med følgende betalingsmidler: Visa/Dankort, MasterCard og Visa. Når bestillingen er gennemført, modtager du en ordrebekræftelse på e-mail. Bekræftelsen er en tilkendegivelse af, at vi har modtaget din ordre og betaling. Skulle der være produkter, vi alligevel ikke kan tilbyde og har du betalt online, gives produktets beløb retur. Vi trækker pengene for købet når varerne bliver afsendt fra vores lager, dog senest 6 dage efter ordreafgivelse.

## 3. LEVERING

Vi leverer udelukkende til adresser i Danmark. Vi kan desværre ikke levere til post- og pakkebokse. Vi opkræver ikke ekstra for levering til ikke-brofaste øer, men leveringen kan tage en dag længere end til andre adresser.

Levering koster 59 kr.
Ved køb for over 1000 kr er leveringen gratis.

Varen leveres på hverdage i tidsrummet 8-17 med transportøren Danske Fragtmænd til din hoveddør i gadeplan. Levering anses for sket, når du har fået varen udleveret. Er du ikke hjemme, anses levering for sket efter at buddet har stillet varen på det af dig anviste sted. Varen leveres i dette tilfælde uden kvittering, og du bærer selv ansvaret for varen. Hvis du ikke kan finde en vare, som er leveret uden kvittering, skal du senest to dage efter den planlagte leveringsdato kontakte os, da vi ellers ikke har mulighed for at få supplerende oplysninger fra buddet om leverancens placering.

Ordrer afgivet mandag - torsdag inden 15:30 og fredag inden 14:30 leveres næste hverdag. Ordrer afgivet i weekender leveres efter to hverdage. Hvis vinen skal leveres til en ikke-brofast ø, skal du påregne en dags længere leveringstid.

## 4. RETUR- OG FORTRYDELSESRET

Når du køber vin hos Vivino, yder vi 14 dages fortrydelsesret, gældende fra den dag du modtager din vare. Varen skal returneres til vores lager i Hørning i væsentlig samme stand som ved modtagelse. Vælger du at gøre brug af fortrydelsesretten, skal du selv betale for fragten, når du returnerer varen. Varen skal altid sendes tilbage i forsvarlig emballage. Kontakt Vivino på <dk.orders@vivino.com>, hvis du ønsker at returnereen vare, og husk at oplyse dit ordrenummer i din e-mail. Vi refunderer beløbet, der modsvarer det antal flasker, vi har modtaget retur.

## 5. ANNULLERING AF ORDRER

Hvis du ønsker at annullere en ordre inden den afsendes, skal du klikke på ”Annuller ordre” på ordreoversigten senest 25 minutter efter ordren er afgivet. Du kan altid findeordreoversigten ved at klikke på ”Ordrer” under din profil.

## 6. REKLAMATION

Hvis du finder fejl eller mangler i en vin købt i vores netbutik, så kontakt os på <dk.orders@vivino.com> og beskriv problemet og husk at notere hvilket ordrenummer, vinen stammer fra. I nogle tilfælde kan der blive bedt om dokumentation for bristen for at vi kan refundere vinen, så lad være med at smide flaske, resterende indhold eller prop væk før du har været i kontakt med os.

## 7. KONTAKT

Hvis du oplever problemer vedrørende et vinkøb, kan du kontakte vores support på tlf +45 78 75 08 54 på hverdage mellem kl. 09:00-16:00 eller via email på <dk.orders@vivino.com>. Du bedes venligts have dit ordrenummer klar ved hånden når du kontakter support.

Bemærk, at hvis du skal ændre eller annullere en ordre inden den ekspederes af sted, skal du klikke på ”Annuller ordre” på ordreoversigten senest 25 minutter efter ordren er afgivet. 

Der kan ikke skrives meddelelser til Vivino i feltet ” HVIS DU IKKE ER HJEMME...”. Meddelelser i dette felt ses udelukkende af chaufføren, som leverer dine varer, og meddelelsen læses først når chaufføren står på leveringsadressen.

## 8. FAQ OM ANMELDELSER

Luca Maroni

Luca Maroni er en italiensk vinanmelder, som udgiver guiden Annuario dei Migliori Vini Italiani. Luca Maroni anmelder vine på en 99-pointskala (og altså ikke den gængse 100pointskala) hvoraf op til 33 point gives til forholdet mellem pris og kvalitet. Luca Maronis hjemmeside: [www.lucamaroni.com](http://www.lucamaroni.com) (abonnement kræves).


Robert Parker

Robert Parker er en amerikansk vinskribent, som bl.a. driver siden RobertParker.com. Robert Parker har ansat et halvt dusin medskribenter. Når vi bringer anmeldelser fra Robert Parker’s The Wine Advocate, skriver vi dog kun "Robert Parker". Robert Parkers hjemmeside [www.robertparker.com](http://www.robertparker.com) (abonnement kræves).




Vivino Aps<br>
CVR-nr. 32081193<br>
Njalsgade 21 G, 5. - 6. sal<br>
2300 København S<br>
Tlf: +45 78750854<br>
<dk.orders@vivino.com> 

